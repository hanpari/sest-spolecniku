#

Jiskření, které hrozilo, že přeroste v plnohodnotnou bitku, nakonec ukončil moudřejší, který ustoupil, totiž Medard. V nestřežené chvíli vykopl barona od kormidla a díky mnoholetým zkušenostem v usměrňování Laury a svých dětí se mu podařilo démonickou baronku ukonejšit.

Zdálo se mu ale, že Sylvie sleduje jeho akce s jemným pohrdáním, jako by tušila, že ten, kdo s ní manipuluje není její jednoduchý manžel.

*Projekce viny,* vzpomněl si na Závišovou ponaučení. *Protože nemáš čisté svědomí, myslíš, že všichni tě v duchu obviňují.*

"Vyrazíme společně, můj drahý," řekla Sylvie, když sešla na nádvoří, oblečená ve svých kožených cestovních šatech, v ruce dlouhý a děsivý *psychoaktivní* bič, který se kolem ní vlnil jako živý had. "Připravte mi také koně. Ráda poznám tu dámu v nesnázích."

"Jak si přeješ!"

*Třeba obyčejně žárlí,* uklidňoval se Medard. *Proč ne, že ano! Je rozdíl, jestli si do postele baron dotáhne holku s vesnice, nebo se zapomene se švarnou urozenou vdovou.*

Pokud ale mohl soudit, Sylvie si urozenců mnoho nevážila. Hrůzu a úctu v ní vzbuzoval pouze úřad gubernátorky. Šlo o projev nadřazenosti, který často pozoroval Světlany a Gabriely - baronka soudila ostatní podle jejich myšlenkové dostatečnosti, a povětšinou je shledávala nedostatečné. S oblibou říkala, že být zavřená na hradě nebo být v lidské společnosti ji přináší stejný pocit osamělosti, pouze to první je méně hlučné a protivné.

*Dobrá,* pomyslel si Medard, když ji pozoroval, jak nasedá na koně, už zase zpátky v bezpečí baronova podvědomí. *Já mám Lauru, která jako já není žádný **ajnštejn**. Ale jak baron přišel k tobě?*

I když příliš nechápal zdejší posedlost šlechtitelskými programy, tolik chápal, že Sylvie mohla od život žádat víc, než skončit v zapadákově, jako *Mechový kopec*.

*Leda že by hrála roli živočišná přitažlivost,* napadlo ho oblíbené Lauřino téma.
