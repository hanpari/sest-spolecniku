
"Jsem v situaci, kde i vítězství je prohra," pronesl Juraj zadumaně a škodolibě se bavil na účet svých zkroušených spolubydlících. "Ale jsem rád, že vy dva mi zůstáváte věrní. Jiní by utekli."

Dotyční, kteří už vyčerpali veškeré možnosti úniku, mu věnovali rozmrzelý pohled.

*Co s vámi činit, mrzutí páriové?* pomyslel si.

Nikdy předtím Juraj nikdy nezklamal nikoho jako zklamal kadeta z *Prachovců* a kadeta Krabatého. Jeho spolubydlící podnikli několik pokusů, jak si vyměnit světnici a získat jiného staršího kadeta, který by jim vládl. 

Zdejší velitel, který vynikal úzkostlivou snahou nikoho neurazit, srdečně souhlasil - ovšem za podmínky, že najdou kohokoliv, kde by dobrovolně souhlasil. A takový šílenec v kasárnách nebyl.

Na Juraje každý nahlížel jako na odepsaného chlapa se zničenou kariérou. Podle všeobecného názoru nemohl vyhrát, žádný výsledek jeho budoucí potyčky s Azimírem, prvním synem vévody z *Praříče*, mu nemohl přinést nic jiného než katastrofu.

"Nemohl byste se, pane, ctěné slečně omluvit?" pokusil se druhý mladý pán z *Prachovců* alespoň po sté.

"Omluvit? Zač bych se jí měl omlouvat? To ona mne pomluvila. Mé svědomí je čisté."

"Vaše svědomí možná," poznamenal pan Krabatý kysele. "Ale co vaše budoucnost?"

*Chtěl jsi říct, co tvoje budoucnost,* opravil ho Juraj.

Už si zvykl, že mu osud přidělil dva snaživé *normály*. *Normál* byl výraz, který svou výjimečností posednutá mládež používala pro všechny, kteří si nelibovali v pustých výstřelcích. Mladí páni Krabatý a z *Prachovců* v kasárnách hledali příležitost, jak vyšplhat po společenském žebříčku a byli ve své snaze bohapustě nudní.

*Tak nudní, že začínám souhlasit se sestrou,* pomyslel si Juraj líně. *Vždycky jsem věřil, že soužití s ní je mým trestem. Ovšem ti dva...*

Ti dva ho dráždili. Být v jejich přítomnosti každý den, snášet tytéž řeči, obavy a sny opakované nenápaditým slovníkem, vzrušeným hlasem vykřikovaná banalita za banalitou...

*Svatá Světlano, pomoz mi!*

Do místnosti vtrhl jeho sluha Ignác.

"Ctěný pane, výborné zprávy!"

"Výborné zprávy?" opakoval mladý pan z *Prachovců* a ani mu nevadilo, že Ignác nečekal na vyzvání, aby vstoupil. "Nic nebude?"

Ignác se zamračil.

"Co nebude?" zeptal se zmateně. "Byl jsem na kasárenském dvoře. Ptal jsem se vojáků a zdá se, že všichni chtějí vidět souboj. Staví dokonce tribunu, aby si mohli urození diváci sednout."

"Urození diváci sednout?"

Pokud pán z *Prachovců* kdy doufal, že událost, do které ho Juraj zapletl, se obejde bez většího povyku, sklaplo mu.

"Jací urození diváci?" zeptal se sklesle.

"Někteří už sedí na místech. Plukovník pro ně přichystal občerstvení. Byli mezi nimi i vaše sestry, mladý pane," dodal Ignác nadšeně. "A s nimi přišel i mladší bratr ctěného pana Azimíra, jmenuje se prý Božidar. Všichni chtějí vidět, co se stane. Spousta studentů z akademie, kde studuje vaše mladší sestra. A spousta hezkých studentek," dodal Ignác snaživě.

Žalud, na kterého ta slova působila jako červený hadr na býka, se prodral ke kormidlu: "A co **moje** Hrdlička?" zeptal se dychtivě. "Pozval jsi ji, jak jsem ti poručil?"

Nyní i Juraj protočil panenky. *Ty jsi pozval svou holku na souboj, který vedeš kvůli snoubence cizího chlapa?* pomyslel si. *Máš se ještě co učit, ty mezuláne! A odkdy je to **tvoje** Hrdlička?*

Od dob, kdy Žalud začal randit s Vránou, se stával průbojnějším. A nic si nedělal se Závišova varování, že Hrdlička může sloužit velectěné gubernátorce.

"Slečna Hrdlička odmítla přijít, ale přeje vám hodně štěstí."

Zatímco Žalud polykal zklamání, oba mladší kadeti si vyměnili pohledy. Nejspíš Hrdličce záviděli možnost *odmítnout přijít*.

S povzdechem se Juraj zvedl z kavalce.

"Jaký je čas, pane Krabatý?" zeptal se. "Jsem si jistý, že nikdo z nás nechce, abych zmeškal svou velkou chvíli."



