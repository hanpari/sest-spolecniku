#

I přes obdivné výkřiky nadšených prváků, Gabriela nedokázala svého *ochránce* udržet dlouho. Ne pro nedostatečný vnitřní plamen, ale pro nutné soustředění, které přelud vyžadoval. Po pravdě netušila k čemu je dobrý, kromě toho, že přitahoval pozornost davů.

Juraj, který jako první **Šest společníků** o existenci *mentálních štítů* informoval, tvrdil, že rozvinutý *ochránce* otupil kouzlo svůdné Revizorky. Velice nerad zmínil, že se dívka nad jeho hlavou podobala jeho sestře. Všichni chápali, že šlo o úlitbu intelektuální poctivosti. Proto Záviš rychle zarazil Světlanu, než si ta stačila vychutnat svůj nový triumf.

Kupodivu Lištička o tvorbě, ani funkci *ochránců* mnoho nevěděla, takže Světlana musela vyvolat tajemného Adonise. Zatímco Gabriela cítila jen nechuť, když pozorovala, jak se zlatovláska tiskne na ztuhlého Záviše, Lýdie se zalykala žárlivostí.

Následně jim Adonis poskytl přednášků, která hraničila s metafyzikou a které snad rozuměla jediná Lištička.

"Kde ses naučila ho vyvolávat?" zeptala se zvědavě Kudlanka, jako by jí četla myšlenky. "Ukážeš mi, jak na to?"
