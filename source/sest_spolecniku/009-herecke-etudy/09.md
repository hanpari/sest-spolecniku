# xxx

"Co to krucinál děláte!"

Gabriela, v té chvíli otočená k nim čelem, je vyděšeně pozorovala, ruce složené na prsou, jako by se bála, že ji budou chtít přizvat.

Se županem u nohou a nahá jako prst, Lýdie se klidně otočila a pokorně se uklonila: "Promiňte, slečno Gabrielo. Moje chyba. Kdybyste prosím mohla odejít."

"E?"

"Nikam," zavrčel Záviš. "Budu ji potřebovat."

"Tvrdili jste, že mne chcete adoptovat," vřískla Gabriela. "Ne, že mne budete..."

Záviš mávl znechuceně rukou.

"Pubertální představivost," ucedil a obrátil se k Lištičce, aby ji zase objal. "Budeme velice zdrženliví, ano? Zdá se, že můj vzácný host potřebuje jistý druh stimulace, aby se projevil. Lýdie, miláčku, slibuji, že k ničemu nedojde, ale bude pro tebe jednodušší, když svěříš kormidlo Lištičce.""

"Jaký host?" zeptala se Gabriela podezíravě. "Tvůj Adonis?"

"Můžeme mu tak říkat, jestli chceš," vzdychl si Záviš. "Jestli mi jistá osoba nelhala, měl by být schopný nám poradit ohledně nabití paměťových disků. Nicméně skutečnost, že se vynoří pouze tehdy, kdy mám na sobě, ehm, přítulnou osobu opačného pohlaví, vzbuzuje jisté pochyby o jeho odbornosti."

"Ty chceš, abych s ním mluvila, když budeš osahávat Lýdii?"

"Dal bych přednost jiným výrazům, ale ano."

"To nesmíš!"

"Slečno Gabrielo," ozvala se Lištička a opět se uklonila. "Nemusíte se obávat. Pocity, které já a má paní zažíváme, jsou skrz na skrz příjemné. Zůstanou pro ni hezkou vzpomínkou."

"Dost pochybuji!"

*Zdá se, že Gabriela má o Lýdii opravdu starost,* pomyslel si překvapeně Záviš. Vždycky měl dojem, že Gabriela náklonnost pouze předstírá, aby byla s Lýdií za dobře.

"Lištičko, můžeš prosím zavolat **svou paní**, ať máme její výslovný souhlas."






