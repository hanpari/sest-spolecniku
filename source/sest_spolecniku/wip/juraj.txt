Maskovaná komorná odvedla Juraje do krámu, který svou velikostí připomínal Lýdiino Maličkou šperkovnice. Pouze zde se prodávaly krejčovské potřeby za ceny, ze kterých Juraj dostával osypky. Když viděl špulky nití, které stály osm zlatých, neodvážil se přiblížit k vystavenému zboží, aby nenapáchal větší škody.
"Zdá se, pane poručíku," zachichotala se maskovaná komorná, "že jste neměl ponětí, jak draze se vznešené dámy oblékají."
"Za stejnou cenu bych si pořídil uniformu," odpověděl Juraj upřímně.
"Možná ano, možná ne," řekla komorná a útlou ručkou sáhla po jedné špulce.
"Opatrně!"
Juraj si nemohl pomoc, aby ji nevaroval. I když ta žena sloužila urozenému domu, Juraj pochyboval, že by si mohla dovolit zaplatit případné ztráty. Nebo ještě hůř, že by majitelka obchodu nechtěla úhradu po něm.
Komorná se na něj podívala se zábleskem pobavení pod stříbrnou maskou.
"Nemusíte se bát, poručíku," poznamenala. "Tohle jsou nitě ze Stříbrného bource. Jsou lehké, tenké a hlavně pevné - pevnější než si možná myslíte. Hedvábí ze Stříbrného bource dokáže zkušená krejčí očarovat tak, že i lehoučké šaty debutantky neprotne ani váš tak pevný meč."
Když domluvila, komorná ho laškovně přejela pohledem, od tváře až k pasu, kde se zastavila.
Kdyby Juraj neměl cínový talisman Pevné vůle, který mu věnovala Světlana, a hlavně kdyby nevěnoval pozornost náznakům, které mu vysvětlila Gabriela, snadno by se dostal do poloomámeného stavu jako při jejich posledním setkání.
Komorná si jeho úsilí všimla a jemně se usmála svými plnými rty. "Zdá se, že jste na sobě zapracoval, poručíku. Paní bude spokojená."
Ale navzdory svým pochvalným slovům se zamračila: "Ale teď není čas cokoliv mi dokazoval. Musím vám připomínat, že naše sladké dostaveníčko nevyzní věrohodně, když nepodlehnete mému vábení."
S těmi slovy ho komorná uchopila za ruku, přivinula se k němu a jen to málo stačilo, aby ho přivedla do stavu, který připomínal lehké opojení.
Jurajovi nezbylo než složit mentální štíty, protože jinak by jejich situace připomínala více než cokoliv souboj. Kdokoliv se zvýšenou vnímavostí by dokázal rozeznat, že Juraj se zoufale snaží vzdorovat  ženině mentálnímu nátlaku. Nebýt Světlanina talismanu, který mu poskytoval minimální pasivní ochranu, už dávno by ztratil poslední zbytky příčetnosti.
"Velmi dobře," pochválila ho komorná. "A teď mi prosím kupte jednu stužku do vlasů. Tu si snad můžete dovolit, poručíku."
I ve svém polopodmaněném stavu se Juraj otřásl, když přistoupil k pokladně a vydal za modrou stužku nehorázných dva zlaté. To byla padesátina jejich měsíčního poplatku za členství v korporátní gildě.
"I stužka je z hedvábí Stříbrného bource," zeptal se v naději, že alespoň koupil něco neobyčejně cenného.
"Kéž by," ušklíbla se komorná a omotala mu ji kolem paže. "To byste musel přidat, pane skrblíku. Ve skutečnosti jde jen o vstupenku."
"Vstupenku?"
"Ovšem. Myslíte si snad, že děvče s dobrou pověstí se nechá odvést prachsprostým poručíkem na pokoj za pár stříbrných? Toto je naše vstupenka do hnízdečka lásky."
"Cože?"
I když Juraj chápal, že navenek se musí jevit jako pár, který touží po chvilkách strávených o samotě, přesto měl pocit, že by mohl ušetřit kdyby dali přednost pokoji v kterémkoliv zdejším hotelu. Pokud se něco naučil o své tajné službě pro hraběnku, pak to, že vysoká šlechta měla ve Hře zvláštní představy o tom, jak by měla vypadat odměna jejich věrným. Proto nechápal, proč Záviš trval na tom, aby ve svém tajném poslání pokračoval.
Jako by mu četla myšlenka, maskovaná komorná si povzdechla a odváděla ho jako poslušného psíka nahoru po schodech.
"Má paní," vysvětlila tiše, "si cení loajality. To je důvod, proč tady jsme.  Ale vy, poručíku, jste všechno jen ne dobrý materiál pro muže v utajení. Podle vašeho utrápeného výrazu soudím, že svou službu, za kterou by jiní obětovali duši, máte za zbytečné obtěžování."
"Rozhodně ne," odpověděl Juraj tak vlažně, že by i svatý zaplakal.
Maskovaná komorná si povzdechla nad jeho nedostatkem nadšení.
"Odměny, které dostáváte, se nedají penězi zaplatit.
Jistě, pomyslel si pochmurně Juraj. Protože za ně nic nekoupím. 
V porovnání s ostatními poručíky a kadety vévodského pluku se cítil jako žebrák. Když se mu naskytla příležitost sloužit pro hraběnku, doufal, že se jeho situace změní. Rozpočet Šesti společníků byl ale příliš napjatý, než aby na něho zbyla suma na utrácení, byť se ji snažil udat jako náklady na reprezentaci. 
Nehledě na to, že nejpodstanější část jejich příjmů pramenila ze Závišových zakázek a prodejů v Lýdiině chrámu. Stuha, kterou koupil, představovala podstatnou část jeho žoldu a udělala z něj společenského vyvržence. Kariéra v pluku stála peníze a maskováná komorná jasně naznačila, že těch se od její paní nedočká.
Na druhou stranu, mentální nátlak, který na něj neustále působil, se zdál ustupovat, čím víc se jeho myšlenky stávaly ponurejšími.
"Jestliže se nepřestanete mračit," podotkla komorná, když odemykala dveře malého, ale luxusně zařízeného pokoje, "tak vám naplácám, poručíku."
Sotva ohromeně vzhlédl, ucítil, jak do jeho hlavy vtrhá stádo splašených koní.
Mentální útok! Tohle nebylo žádné něžné vábení, ale tvrdý úder kladivem. Před očima měl temno a v uších mu hučelo jako po explozi. Napadlo ho, že komorná si jeho neochotu vyložila jako konec jejich spolupráce a rozhodla se ho jednou provždy zbavit.
Kdyby nebylo Světlanina talismanu a krátkého armádního kurzu, byl by vyřízený. Takto se dokázal odpotácet stranou a zašátrat směrem k levému boku.
"Hledáte svou ostrou hračku, poručíku?"
Maskovaná komorná mu s výsměchem ukázala meč, který pak odhodila pohrdavě na postel.
"Dám vám názornou lekci, jak jednat s lidmi, které si nemůžete dovolit urazit. Vaše utrápené skrblení mne unavuje!"
Další mentální úder. Snad ještě silnější než první. Tentokrát byl Juraj připravený a zmateně se snažil uchopit svůj vnitřní plamen, aby posílil svou odolnost.
"Výborně," podotkla maskovaná komorná. "Která vaše sestra vás to naučila? Hádala bych tu, která se jmenuje Gabriela. V Akademii ji prý považují za velmi talentovanou."
Další úder!
"Musí být nesmírně nadanou učitelkou," pokračovala maskovaná komorná jízlivě, "jinak si neumím vysvětlit, že naučila podobný kousek dřevo jako jste vy."
Další úder! Juraj už nedokázal stát jinak, než že se opřel zády o zeď.
"Přinutím vás plakat, poručíku. Budete naříkat jako zbitý pes. Naučím vás bolesti."
Jedním úder za druhým, maskovaná komorná ho metodicky ubíjela. Mentální mistr, napadlo ho Juraje. Ta ženská musí být mentální mistr, jedna z těch vzácně nadaných osob, které dokáží pouhou myšlenkou roztříštit lidskou mysl.
Když ho Gabriela učila základům mentální obrany, měla za to, že jde o prospěšné cvičení, které mu může pomoci při překonání nátlaku, té nenápadné berličky, kterou skutečná šlechta používala k dosažení svých cílů.
Podle Gabriely byli mistři jako maskovaná komorná těžko k nalezení. Ovšem při jeho smůle, Juraj na jednu takovou musel narazit. A co víc, utratil za ni své drahocenné zlaté mince.
"Marnotratnost," zamumlal.
"Prosím, poručíku," zeptala se maskovaná komorná, pohodlně usazená do rudé polstrované židle. Opřená se o dřevěné složitě vyřezávané opěradlo, žena si nalévala vína z láhve, zcela lhostejná k jeho zuboženému stavu.
"Marnotratnost," zopakoval Juraj. "Nechat se bít za těžké peníze."
"Skutečně? Držíte se své skrblické nátury až do trpkého konce? Stála jsem vás hodně?"
"Zatraceně ano."
"Jste směšný, víte to?" poznamenala. "Stavíte své mentální štíty na hamižnosti. Co tak zkusit něco ušlechtilejšího?"
Nejděsivější na jejích úderech bylo, že přicházely bez varování. Znovu málem upadl na podlahu, přitom si jako mantru opakoval: "Peníze. Peníze."
"Nemusíte mne tak sledovat," napomenula ho. "Co na mne uvidíte? Soustřeďte se. Važte si dnešní lekce. Jestliže neuspějete, odepíšeme vás. Nebudete první a nebudete poslední, kdo si ukousl víc než dokáže sežvýkat."
Aniž by pochyboval o jejích slovech, Juraje napadlo, že by se mohl odhlásit a nechat dál vše v režii svého avatara. Otázkou ale zůstávalo, jak dlouho by avatar vydržel. I když byla bolest k nevydržení, mnohem víc než by měl být ochotný snášet kvůli Hře, zůstávala v něm zaťatá umíněnost. Byl si jistý, že Záviš by na jeho místě vydržel. Kdyby selhal, jeho herní účet by byl ztracený a byť by ožil jako jiná postava někde na začátku, ztratil by privilegium zůstat ve městě a vážně by ohrozil to, čeho dosáhl jako člen Šesti společníků.
"Jen do toho," zavrčel a soustředil se na svůj vnitřní plamen.
"Jak jste si možná všiml," podotkla maskovaná komorná, "úder přichází, když ochabnou vaše štíty. Tehdy je nejúčinnější."


