"Je předčasné slavit," řekla pak přísně a zvedla medicínskou berlu. "Vážení, dáme se do práce."

Několik mladších noviců do místnosti nanosilo šedou kostní hmotu a tkáň vypěstovanou ve zdejších nádržích. Když Světlana látala Jolaniny střeva, z nedostatku jiného materiálu musela brát z Jolaniných svalů. To na oplátku omezilo Jolanin bazální metabolismus a Jolana tak mohla přežít déle spalováním své tuků.

Zde žádné takové omezení neexistovalo. Léčení fungovalo jednoduše, ale každý postup se řídil přísnou logikou. Nikdo se zdánlivě nestaral o aseptické prostředí, ale jeden z účinků bílého debilizujícího světla byla důsledná sterilizace, usměrněná vnitřním plamenem bratra Celestýna.

Nikdo nepotřeboval moderní diagnostické přístroje, protože vnitřní plamen jim umožnil sledovat stav těla na nejnižší úrovni.

*Jedno organické rozhraní dokáže nahradit kliniku s miliardovým rozpočtem,* uvědomila si Světlana. *Není se co divit, že korporace se zoufale snaží do Hry dostat.*

Aby vůbec mohla zpracovat obrovské množství dat, která vnímala, využívala spojení s bohyní Ladou. I když už si zvykla na posvátný rauš, který přicházel, když léčila, nedokázala potlačit vedlejší příznaky, proto sama sebe slyšela, jak cituje střelné modlitby nebo zpívá krátké oslavné písně, ke kterým se zaníceně přidávaly okolní sestry a bratři.

Zatímco čistila z obnažené pokřivené čelisti hrboly po rakovinovém bujení, aby mohla vytvořit novou kost pomocí kostní hmoty, uvažovala, proč bohyně Lada (ať už byla čímkoliv nebo kýmkoliv) vyžaduje, aby léčbu doprovázela euforie.

Dokázala si představit, jak by její profesoři, který vždy zdůrazňovali chladný přístup, zdejší náboženské třeštění pohrdavě komentovali.

*Ctihodný bratr nebo sestra musí mít vůli jako řemen,* pomyslela si, když se ztěžka přemáhala, aby neupustila své místo a nezačala bláznivě křepčit. V jednu chvíli zaznamenala, že jeden z mladších noviců se rozběhl k okno a málem vyskočil s roztaženýma rukama směrem k zářící soše bohyně Lady.

Naštěstí ho někdo stáhl nazpět a vykázal z místnosti. Za dveřmi chlapce zaslechla hlasitě naříkat.

"Ctihodná sestro, vy jste miláček naší sladké paní Lady," komentovala sestra Myška její práci s obdivem, když bylo *plátno* vyčištěné a připravené k *malbě*. Znetvořená tvář s prosvítající lebkou vypadala stále groteskně, ale bez zbytků tkáně, jako by ji tisíce mravenců ohlodali a očistili. Obnažené zuby dodávaly pacientovi vzezření umrlce, vytaženého z hrobu, kde spal desítky let.

"Chval mne víc, miláčku, chval mne víc," zasmála se Světlana, která sbírala sílu a potlačovala účinky debilizujícího světla. Vzápětí pochopila, že udělala chybu. Únava na ni dopadla jako rána kladivem. "Krucinál!"

Kdosi před ní postavil narůžovělý nápoj, povzbuzující přípravek z rozdrceného rudého kamene. "Napijte se, prosím."

"Já to svinstvo nechci," zavrčela. "Nehodlám skončit jako drahá Jolana. Mám svoje střeva ráda."

I když jí hubatá zálesačka k srdci nepřirostla, cítila jistý zdráhavý obdiv k jejímu sebeobětování.

"Ctihodná sestro," řekla Myška tiše. "Ten nápoj jsem připravila já sama. Ručím, že nemá nežádoucí účinky. Postaví vás na nohy, ať můžete pokračovat."

*Pokračovat? Nejraději bych se natáhla a spala až do večera,* pomyslela si Světlana utahaně. *Ale slíbila jsem svým lidem zázrak, tak se musím snažit. Jak tvrdí Stínošlápek: Povinnost je těžší než hora.*

"A smrt lehčí než pírko," dodala nabručeně, když vypila růžovou břečku až do dna. Ať už byl Myščin lektvar neškodný nebo ne, rozhodně byl plný medu, až měla pocit, že polyká sladkou melasu. "Vodu prosím," vyjekla, zděšená z tak výrazné chuti.

*I plasťácké limonády v sobě neutopí tolik cukru!*

Musela ale přiznat, že účinek nastoupil postupně, rozhodně ne s razancí, jakou zažila, když ochutnala nápoj, který ji vnutila baronka Sylvie v lese Roztomilých kulíšků.

"Děkuji, miláčku," vzdychla, když vstala a poplácala Myšku po tvářičce. Pobaveně si všimla, že Celestýn je žárlivě pozoruje.

"Až budeš chtít, abych tě také poplácala," řekla mu líbezně, "musíš se napřed oholit."

Zatímco Myška zrudla, Celestýn se usmál a mrkl jedním okem. V žádném případě to nebyl pohledný muž, ale opravila si o něm mínění. Zařadila ho,  

 V každém případě si vedeš dobře. Vy všichni si vedete skvěle," pochválila  
