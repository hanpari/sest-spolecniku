
Jakmile vyšel z budovy **Herního Centra**, stráže, která stály před vchodem, mu ochotně pomohly. Oproti původnímu náporu, kde musely zvládat zástupce korporací, které se domáhaly přístupu, byla nyní jejich služba poklidná a nudná.

"Dneska jste už druhý," poznamenal jejich velitel. "Samá raněná ženská. Myslím, že by je tam neměli pouštět. Oč tam vůbec jde?"

Medard byl už dostatečně protřelý, aby na takový dotaz neodpověděl. Ti, kteří nesměli dovnitř, se nesměli nic dozvědět, včetně zdejší ostrahy.

"Pardon!"

Muž si uvědomil, že přešlápl a rychle pokračoval: "Tady máme vyhrazené parkoviště pro sanitku, včetně malého přístavku. Zaneseme ji dovnitř."

"Dobrá, postarejte se o ni."

Pyšný na svůj autoritativní tón (a také na to, že strážní bez řečí poslechli), Medard doprovodil Libuši až na lehátko uvnitř malého přístřešku. Žena nyní unaveně mlčela, ale až do poslední chvíle, dokud nevyšli ven, mu překotně vykládala tragický příběh vikomtesy z *Údolí plchů*.

*Není se co divit, že se nám vikomtesa nabídla jako na stříbrném podnose,* pomyslel si Medard. *Pokud ji někdo nezachrání, je vyřízená.*

Barona velmi pobouřilo, když se dozvěděl, že vikomtesu hodlají prodat na černém trhu. Nejvíce mu ovšem vadilo, že otrokáři hodlají prodávat ženu ze šlechetného rodu, majitelku rozvinutého vnitřního plamene. To bylo proti zákonům gubernátorky *Červánkové Města* a uráželo to jeho stavovskou hrdost.

Přes všechno své pobouření, baron se překvapivě nenabídl, že vyrazí na záchrannou akci, i když tím v zásadě odstoupil od svého závazku.

"Pomůžete jí, že ano?" zeptala se Libuše, když zaslechli kvílení sanitky. "Řekla jsem vám, co jsem mohla. Pomůžete jí, pane Mechový? Ona si nezaslouží, aby ji prodali."

Medard byl ve Hře dost dlouho, aby chápal, že baron z pohraničí nemá ve v *Červánkovém Městě* jakoukoliv šanci zasáhnout proti tamějšímu organizovanému zločinu. Nebylo těžké si představit, že černý trh kryjí vysoce postavení úředníci a mají z něj zisk.

*Špína vždy plave na hladině.*

I když Medard odmítal sdílet Závišovo přesvědčení, že být ve vysoké funkci se rovná být zkorumpovaný, tady se chystal uplatnit presumpci viny.

*Co by na mém místě udělal Záviš? Lhal by?*

Potížista ve skutečnosti lhal málokdy, možná vůbec. Na jedné ze svých přednášek je upozornil, že lež vzbuzuje nedůvěru. "Lépe než lhát je vzbudit falešný dojem."

"Ozvu se vám," řekl proto Medard a vytáhl svůj omšelý telefon. "Nadiktujte mi své číslo."

I když nic neslíbil, Libuše si s úlevou oddechla. "Jste nejlepší muž, jakého jsem kdy potkala, pane Mechový," řekla s úsměvem. "Zavolejte mi kdykoliv."