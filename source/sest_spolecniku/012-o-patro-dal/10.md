# xxx

"To jsou oni! Hlídejte je!"

Překvapený Záviš zjistil, že Klapákovy naděje, že za dračí branou je čeká oddech vzaly za své. Nečekal je oddech, ale dvanáct sveřepých postav, kteří se ostošest snažili tvářit hrozivě. V jejich čele stála povědomá majitelka kadeřnického salónu JAK MODEL, TAK MODELKA.

*Vážně čekají, že na mne udělají dojem?* pomyslel si zaraženě Záviš. I když se vždy snažil létat pod radarem, poslední měsíc přestal platit (aby ušetřil) výpalné za výmazy v korporátních databázích, takže jeho plné *resumé* zůstávalo každému k dispozici. *Copak Šouravé mafie nezaplatila ani základní členství?*

"Jsem neskutečně rozzuřená!"

Zbavená zlaté klece a také náhubku, malá víla divoce létala sem tam a chrlila nadávky na adresu dračí hlavy, která po ní koulela očima.

"Blbečku! Imbecile! Vycpávko! Musela jsem dvě hodiny mlčet. Za to někdo zaplatí! Chci krev! Chci potoky krve!"

"Opět se potkáváme, pane Velehradský," řekla Šouravá. "Vy si nejspíš neuvědomujete, jaký poprask jste způsobil."

Záviš se rozhlédl po vylidněné místnosti. V dalekém rohu zahlédl tři povědomé postavy a jednu ženu s odbarvenou trvalou. 

"Jaký poprask?" zeptal se klidně. "Přišla jste nám pogratulovat? To je od vás moc milé, ale příště prosím neberte tolik svých přátel. Jejich kukuče mi kazí chuť oslavovat."

"Vtipálek jako vždy. Nebudu s vámi zbytečně ztrácet čas. Někdo vám zapomněl sdělit, že soukromé společnosti nemají v sedmém patře co dělat. První místo může patřit jen korporacím nebo nám."

"Nám? Myslíte holičům a kadeřnicím - nebo jste myslela mafii? Těžkou hádat pod čí značkou vystupujete."

"O mafii jsem nemluvila," řekla Šouravá. "Domluvme se. Dejte nám všechny své nabité datadisky a můžete jít?"

"Nebo?"