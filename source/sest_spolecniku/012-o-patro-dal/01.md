#

"Těch šílenců je dvanáct!"

"Vsadím se, že se třetina nevrátí."

"Třetina? Nebuď hlupák, alespoň polovina."

Nezdálo se, že by Hráči, kteří se tu rozcvičovali, věřili, že v množství je síla. Naopak, z jejich poznámek a posměšků Gabriela pochopila, že nikdo skupině složené ze tří týmů velké naděje nedává. Když potlačila nutkání těm lidem pohrdavě odseknout - to úřadovala hrdá baronova dcera -, soustředila se raději na podrobnosti jejich cesty.

> Ať vstoupí, kdo se odváží vstoupit

Tolik stálo nad branou, kterou stejně jako venkovní vstup strážila dračí hlava. Ale tato hlava nepůsobila jako ozdoba, Gabriela by skoro hádala, že někdo musel zabít skutečného draka - kdyby skuteční draci existovali -, vypreparoval jeho hlavu a přibyl ji na stěnu, aby strážil záhadné útroby věže pod obřím NT-vysílačem.

Aby tým otevřel bránu, musel vložit na dračí jazyk kus něčeho, co vypadalo jako kus sušeného masa. Světlana dokonce prohlašovala - a vyděsila tím kdekoho - že rozpoznává strukturu lidské svalové tkáně a odvažuje se tvrdit, že jde o *musculus femoris*.

Takové tvrzení 
