# Vysvětlivky

## Duel

Formální soubojový systém navržený pro podporu soutěživosti mezi občany.

## Kultura

### Kočky v růžích

Někdy též známé jako *Příliš dobré, aby to byla pravda*. Populární seriál na hlavní vysílací platformě Časožrout. V hlavních rolích Evžen Troják, Kamila Kousavá a další.

## Výhody

### Bioaktivní krémy
### Podkožní implantáty 
### Supertonické nápoje


## Občanské stupně

### Nezletilý

Do patnácti let věku.

### Nultá kategorie


### Čtvrtá kategorie

Neformálně též *plastový* občan nebo *plasťák*. Po skončení školní docházky jakýkoliv občan, u kterého společenský systém nezaznamená měřitelný přínos. Má nárok na zajištění životních potřeb a bytovou jednotku. Ztrácí nárok na vakcinace.

### Třetí kategorie

Neformálně též *bronzový* občan nebo *bronzák*. Po skončení školní docházky jakýkoliv občan, u kterého společenský systém zaznamená minimální měřitelný přínos. Má nárok na pravidelnou vakcinaci. Má právo vlastnit majetek do dvou miliónů korun.

### Druhá kategorie

Neformálně též *stříbrný* občan nebo *stříbronos*. Po skončení školní docházky jakýkoliv občan, u kterého společenský systém dlouhodobě přesahuje střední měřitelný přínos. Má nárok na nadstandardní služby  poskytované společností. Má právo vlastnit soukromý majetek do deseti miliónů korun. Má povinnost platit paušální měsíční daň.

### První kategorie

Neformálně též *zlatý* občan nebo *zlatonos*. Po skončení školní docházky jakýkoliv občan, u kterého společenský systém dlouhodobě přesahuje vysoký měřitelný přínos. Má právo vlastnit soukromý majetek do dvě stě miliónů korun. Má právo na technologie prodlužující lidský život. Má povinnost platit paušální měsíční daň.

## Vakcinace

Dočasná ochrana proti nákaze VIUR. Zahrnuje preventivní a jiné prostředky pro potlačení onemocněním VIUR u občanů nulté, první, druhé, třetí kategorie a nezletilých. Občané čtvrté kategorie nemají na získání vakcinace nárok. Podání vakcíny občanu čtvrté kategorie zákon považuje za zločin.

## VIUR

Virová Infekce Udržitelného Rozvoje. Jde o pravidelně aktualizované virové kmeny způsobující postupné selhání organismu u většiny neočkovaných lidských jedinců. Neočkovaný jedinec zpravidla umírá do deseti let od posledního očkování. 
