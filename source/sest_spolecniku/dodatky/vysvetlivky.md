# Vysvětlivky

## Duel

Formální soubojový systém navržený pro podporu soutěživosti mezi občany.

## Kultura

### Kočky v růžích

Někdy též známé jako *Příliš dobré, aby to byla pravda*. Populární seriál na vysílací platformě Časojed. V hlavních rolích Evžen Troják (Tomáš Kocour), Kamila Kousavá (Růženka Maříková) a další.

## Výhody

### Bioaktivní krémy
### Podkožní implantáty 
### Supertonické nápoje


## Občanské stupně

### Nezletilý

Do patnácti let věku. Očkování je povinné.

### Nultá kategorie

Též občan-kandidát. Jde o ochranné postavení, zpravidla mezi koncem zletilosti a ukončením vzdělání. Má nárok na očkování. 


### Čtvrtá kategorie

Neformálně též *plastový* občan nebo *plasťák*. Po skončení školní docházky jakýkoliv občan, u kterého společenský systém nezaznamená měřitelný přínos. Má nárok na zajištění životních potřeb a bytovou jednotku. Ztrácí nárok na očkování.

### Třetí kategorie

Neformálně též *bronzový* občan nebo *bronzák*. Po skončení školní docházky jakýkoliv občan, u kterého společenský systém zaznamená minimální měřitelný přínos. Má nárok na očkování.

### Druhá kategorie

Neformálně též *stříbrný* občan nebo *stříbronos*. Po skončení školní docházky jakýkoliv občan, u kterého společenský systém dlouhodobě přesahuje střední měřitelný přínos. Má nárok na nadstandardní služby poskytované společností.

### První kategorie

Neformálně též *zlatý* občan nebo *zlatonos*. Po skončení školní docházky jakýkoliv občan, u kterého společenský systém dlouhodobě přesahuje vysoký měřitelný přínos. Má právo na technologie prodlužující lidský život. Má povinnost platit paušální měsíční daň.

## Očkování

Dočasná ochrana proti nákaze VIUR. Zahrnuje preventivní a jiné prostředky pro potlačení onemocněním VIUR u občanů nulté, první, druhé, třetí kategorie a nezletilých. Občané čtvrté kategorie nemají na získání očkování nárok. Podání vakcíny občanu čtvrté kategorie zákon považuje za zločin.

## VIUR

Virová Infekce Udržitelného Rozvoje. Jde o pravidelně aktualizované virové kmeny způsobující postupné selhání organismu u většiny neočkovaných lidských jedinců. Neočkovaný jedinec zpravidla umírá do deseti let od posledního očkování. 
