# Poezie Šesti společníků

## Na úvod

    Má svůdná slovíčka,
    samý žert, smysl a  vjem,
    vzbuzují v čtenáři
    jen vlažný nezájem.

    Má sličná čtenářko,
    můj mužný čtenáři,
    nezdá se, že bychom 
    padli si do oka.

    Ty první nemáš vkus,
    druhý mi překáží,
    oba dva na mne tu
    kálíte zvysoka.

    Až umřu spolehlivě
    a svět mne ocení,
    pro mne i pro tebe 
    se mnoho nezmění.

    Do polí, do lesů,
    má trpká píseň zní,
    kde lidem zpívám všem,
    jak moc jsou zbyteční. 

  

## Ctižádost

    Viděl jsem potkana na pilíři,
    byl uštvaný, sláb a sám.
    Stále výš, výš a výš, tam on míří,
    včera sluha, zítra pán.


## Poctivost

    Že spím v louži,
    ať se nikdo nediví.
    Snad jsem hlupák, 
    ale naskrz poctivý.

## Beznaděj

    Kde rozum s hlavou nesmějí,
    tam vládne bláznů hbitý rej,
    obejmou vratkou naději,
    než sevřou trpkou beznaděj.

    Opustí každý své touhy,
    zůstane zlé nic, žádné nej!
    Z obrazů pusté čmouhy
    vykreslí trpká beznaděj.

    Zbytečný hlupák naříká,  
    kdysi muž, leč co zbylo z něj?
    Stou křivdu mlčky polyká,
    kde sny mu zhltla beznaděj. 

    Naříkám nad žitím,
    co plyne plytce.
    Ohavný Vesmíre,
    pobav mne více.

    Zbyl ze mne lidský prach
    v umrlčí drti.
    Ohavný Vesmíre,
    nudils mne k smrti.

## Spiknutí

    Chtějí mne na živu, aby mučili mne.
    Bezduché stíny, přízraky cizí viny.
    Všechno už vím, znám, jak za nos vodili mne. 
    Nejsem ten, kým byl jsem, jsem muž zcela jiný.

## Vznešenost sama

    Tvrdí někteří, 
    na hloupost není lék,
    na řeč s hlupáky 
    nemají žaludek.

    Nikdo z vás, povím, 
    aniž bych hnul brvou,
    proto netrpí
    trapnou samomluvou.

    Když moudrost dávali,
    každý si nášup dal.
    Pro druhé, míníte,
    rozum už nezůstal.

    Se zvedlým obočím
    ja váhám z povzdálí.
    Bůh ví, co tam jedli,
    když moudrost sežrali. 


## Kvítečko

    Vstupuji, 
    kam nejsem zvána.
    Planu tam, 
    kde odmítána.

    Jak zvou mne,
    je ihned mrzí,
    že vstřícnost
    mne nudí brzy.

    Mám-li řvát,
    jsem jako pěna,
    Sladký smích
    jak zralá žena.

    Rozkošné 
    jak dítě malé. 
    Když mlčet
    mám, mluvím stále.

    Pravdu dím,
    jako bych lhalo.
    Živé mne
    tu chápou málo.

    Až zemřu
    a zmlkne hlava,
    řeč moje
    prvně smysl dává.

    Pohřeb můj,
    cos všechen platil,
    vyrovná,
    cos ve mně ztratil.

    Na hrob dej
    ztráty, má dáti, dal,
    všechen čas,
    co jsi promrhal.

    Útěcha,
    to tvá je malá,
    źe má tvář
    tě oklamala.

    Když kvítek
    bezcílně kvete,
    pobaví,
    než svět ho smete.

    Finito,
    prásk, bum a padla.
    Kytice
    růží zvadlá.


## Pro Tebe

    Vlídná čarodějka vyšla na horu,
    odkud bádá, komu by přízeň dala.
    Aniž projevil bych pádnou pokoru,
    napovím, že má láska kvete z mála. 

    Stačí, že je má kráska dokonalá,
    srdce dobré, k tomu vtip, šarm a je dříč,
    žebrákům hladovým by i své jídlo dala,
    za dne svit andělský, v noci žhavý chtíč.

    Poslala mi kouzlo, chytila do pasti,
    odteď budem' dávat, stejně jako brát,
    úsměvy z vesela i slzu z účasti,
    nezbývá nám, než se věčně milovat.


## Poslední nepříjemnost

    Když chcíp' jsem u cesty,
    neštěk' po mně ani pes,
    pouze kolemjdoucí
    křičí: "To je děs a běs!"

    Soucit nečekejte,
    hlavně ne od lidí,
    jediné je trápí,
    kdo ten svinčík uklidí.

    Křivdil by jim každý
    kdo by je za rasy bral,
    zkrátka by ocenili,
    kdybych pošel o kus dál.

## Jednooký had

    Vychlazená
    duše v kouscích ledu.
    Semenný
    váček plný jedu.

    Na jevišti
    na kamenném trůnu,
    vklíněný
    je v panenském lůnu.


    Jednooký had!
    Jednooký had!

    Vazalové
    oči přímo k zemi.
    V zákulisí
    přízrak hnusné změny.
    
    V odpornosti
    nad obětí skleslou,
    vztyčilo se
    ztopořené žezlo.

    Jednooký had!
    Jednooký had!
    Vládne vám!
    Jednooký had!
    