# Bezejmenná sbírka poezie


## Ctižádost

    Viděl jsem potkana na pilíři,
    byl uštvaný, sláb a sám.
    Stále výš, výš a výš, tam on míří,
    včera sluha, zítra pán.


## Poctivost

    Že spím v louži,
    ať se nikdo nediví.
    Snad jsem hlupák, 
    ale naskrz poctivý.

## Beznaděj

    Kde rozum s hlavou nesmějí,
    tam vládne bláznů hbitý rej,
    obejmou vratkou naději,
    než sevřou trpkou beznaděj.

    Opustí každý své touhy,
    zůstane zlé nic, žádné nej!
    Z obrazů pusté čmouhy
    vykreslí trpká beznaděj.

    Naříkám nad žitím,
    co plyne plytce.
    Ohavný Vesmíre,
    pobav mne více.

    Zbyl ze mne lidský prach
    v umrlčí drti.
    Ohavný Vesmíre,
    nudils mne k smrti.